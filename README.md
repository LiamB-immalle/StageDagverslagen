# StageDagverslagen

## Dag 1 (2017-10-02)
Tom en ik kwamen aan op de stageplaats waar onze stagebegeleider de dag begon door de visjes eten te geven, hierna hebben we een rondleiding gekregen door het gebouw langs alles en vooral het serverlokaal hebben we zeer grondig bekeken. Hierna scanden we onze vingers in. Toen deze rondleiding af was gelopen zijn we langs de andere locaties met betrekking tot het netwerk gegaan. Later werd ons gevraagd om een handleiding voor een programma te maken zodat de collega agenten er vlot mee verder konden.


## Dag 2 (2017-10-03)
Vandaag kwam ik aan en kon ik gelijk naar het bureau gaan om daar al wat te doen maar ik verkoos om toch nog even langs het aquarium te gaan voor een mooie foto. Toen ik bovenkwam was Tom er ook al en hebben we even gekeken wat er die dag ging gebeuren en wat we van onze gip-taken al konden doen. In de voormiddag zijn we naar het oude rijkswachtbureel gegaan om een paar servers en switchen op te halen. Na de middagpauze kregen we heel veel info over de programma's die gebruikt werden en zagen we hoe gebruikers werden toegevoegd in het systeem en kregen we een uitleg over licentieproblematiek van Microsoft.


## Dag 3 (2017-10-04)
Dag 3 was een rustige dag,er waren niet zo heel veel problemen dus zaten we veel op het bureau. Hier kregen we van onze stagebegeleider een uitleg en showcase van alle software die gebruikt wordt. Deze is verouderd maar ze zijn momenteel op een nieuw systeem aan het overschakelen. Daarnaast heb ik vooral aan mijn giptaken gewerkt zodat daar nu al het grootste deel van voltooid is of op zijn minst aan begonnen. Ook waren er nieuwe garnalen aangekomen voor in het aquarium, en dat nog wel juist op werelddierendag.


## Dag 4 (2017-10-05)
Ook deze dag was een zeer rustige dag zonder veel mensen die een probleempje hadden met hun computer. Hierdoor hebben we heel wat kunnen praten met onze stagebegeleider om ook hem beter te leren kennen zoals we de andere IT-er al hadden leren kennen tijdens het rondrijden naar de andere posten op dag 1. Ook kregen we het netwerkschema te zien en nog een beetje extra uitleg daarbij waardoor we in principe zowel alles van het netwerk fysiek als op papier hebben gezien en van de software hadden we ook al een demonstratie gekregen. Hierdoor schiet er nog 1 dag over waarin onze stagebegeleider zelf niet aanwezig zal zijn en we dus een hele dag met de andere IT-er nog een paar puntjes overlopen.


## Dag 5 (2017-10-06)
Op de laatste dag was onze stagebegeleider niet aanwezig maar er was een vervangbegeleider, de andere IT-er was namelijk nog aanwezig. We hebben vandaag onze taken afgewerkt en ingeleverd voor de eerste versie zodat we ook daar niet meer aan hoeven te denken als we het weekend beginnen. Voor de rest hebben we nog wat gepraat en gelachen en ook nog wat met virtuele machines gespeeld in virtualbox. Vandaag waren er verrassend weinig problemen, we zijn maar 1 keer weggemoeten om iemand te helpen en voor de rest heeft niemand gebeld of langsgekomen.


## Eindwoord
Het was zeer fijn om een weekje in het bedrijfsleven te zijn geweest waarin ik de kans kreeg om met 2 uiterst aangename begeleiders snel veel bij te leren. Het was een leerrijke en succesvolle observatiestage vol leuke momenten.
